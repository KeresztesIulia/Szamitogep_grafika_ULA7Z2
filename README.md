Féléves feladat:
A feladat egy játék, amely a ragadozó életmódot szimulálná nagyon leegyszerűsítve.

Az irányítható karakter a ragadozó, és különböző állatokat kell levadásznia. Ezek az állatok random generált pontokban jelennek meg a játék elején, és annak függvényében, hogy mennyire közel van adott pillanatban a ragadozó, menekülnek előle. Az elkapási idő és egy maximális pontszám függvényében a játékos pontot szerez azáltal, hogy elkap egy állatot. Kétféle elkapható állat van, az egyik magasabb maximális pontszámmal, mint a másik.

A játékos egy fényforrást hordoz magával, ez azonban alap állapotában halvány, így a játékos nem láthatja be a teljes pályát (így pedig nem is láthat minden állatot a pályán). A pálya közepén egy fénygömb áll, amely erősítheti a játékosnál levő fényforrást ideiglenesen, hogy távolabbra elláthasson.

A játék akkor ér véget, amikor a játékos minden állatot levadászott.